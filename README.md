Localitale fantoma din Romania
===================

Proiectul documentează situația ”localităților fantomă” din România ce există doar cu numele în numeroase surse de date ale instituțiilor publice, în realitate ele fiind inundate de iazuri de decantare (Geamăna,  Județul Alba) strămutate sau pustiite (Brădeanca din Județul Brăila, ce nu mai conține nici un imobil).

Un prim pas a fost identificarea localităților pustii sau cu un număr foarte mic de locuitori. Pentru aceasta s-au folosit informațiile publice privind situația populaţiei stabilă pe judeţe, municipii, oraşe şi localităti componenete la RPL_2011 (Recensământului Populaţiei şi al Locuinţelor – 2011), așa cum este ea prezentată pe site-ul Institutului Național de Statistică http://www.recensamantromania.ro/rezultate-2. Recensământul listează UAT-uri și satele sale componente cu numărul de locuitori pe fiecare intrare, cel mai mic număr de locuitor fiind 3. Comparând cu Nomenclatorul SIRUTA http://data.gov.ro/dataset/siruta se observă lipsa unor localități în Recensământ (cele 2 surse de date au fost legate între ele în funcție de denumirea localităților). Un calcul matematic  (populație UAT minus populație localități componente UAT) relevă că o serie de intrări lipsă, au populație sub 3 locuitori. Cu alte cuvinte, localitățile ce au populație sub 3 locuitori nu sunt incluse în setul de date RPL_2011.

Utilizând metoda descrisă anterior au fost identificate 360 de localități cu populație între 0 și 10 locuitori. Pasul următor a costat în realizarea unei echipe care a desfăşurat un proces de verificare a fiecărui caz în parte, luându-se în analiză diferite surse de date şi informaţii publice cu privire la starea acestor localități.

O altă analiză a constat în compararea surselor anterior menţionate cu datele privind numărul total de bovine,ovine, caprine şi porci precum şi numărul de curti/gospodarii din localitate, în baza datelor provenite de la http://data.gov.ro/storage/f/2013-11-19T09%3A17%3A33.833Z/ansv-statistica.xls.

Folosindu-se surse istorice, planurile directoare de tragere, imagini satelitare recente sau surse online (toate surse open-data) s-au identificat și listat localitățile problematice și au fost aduse argumente (însoțite de sursele de date de unde provin) ce demonstrează natura fictivă a acestora.

Datele obținute astfel, completează datele prezente pe http://ro.wikipedia.org (creată de Andrei Cipu) și aplicația web (creată prin bunăvoința domnului Ionuț Șandric) http://www.arcgis.com/apps/Viewer/index.html?appid=fb4afc056f5d4f3ba29a3d259e92ebd2 ce permite vizualizarea informațiilor alături de fondul cartografic şi imagini satelitare.
